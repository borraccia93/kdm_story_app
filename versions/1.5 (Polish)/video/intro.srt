1
00:00:01,000 --> 00:00:14,000
Dawno, dawno temu, była ziemia rzeźbiona w kamienne twarze.
Mężczyzna z latarnią spał, nie śniąc o niczym. Człowiek ten nie znał niczego.

2
00:00:15,000 --> 00:00:33,000
Pewnego dnia mężczyzna się zbudził. Starł zalepiający mu oczy, zaschnięty atrament i otworzył je.
Wokół siebie zobaczył poruszających się ludzi, a za nimi ciemność ciągnącą się po horyzont.

3
00:00:33,000 --> 00:00:45,000
Do mężczyzny zbliżyła się kobieta z latarnią. Jej miękka dłoń sięgnęła do niego.
Nie potrafili wypowiedzieć żadnych słów. Byli dla siebie tajemnicą.

4
00:00:46,000 --> 00:00:57,000
Nagle z ciemności wyłonił się potwór. Jego dzikie oczy pałały żądzą mordu. Zaatakował.

5
00:00:58,000 --> 00:01:10,000
Ludzie nie mogli się równać z potworem. Rozrywał ich ciała i miażdżył kości swoimi zębami.
Niektórych pożarł w całości.

6
00:01:10,000 --> 00:01:23,000
Ogarnięty strachem i rozpaczą, człowiek z latarnią padł na ziemię.
Czuł ciałem zimno kamiennych twarzy. Nie było dokąd uciekać.

7
00:01:24,000 --> 00:01:42,000
Mężczyzna jednak nie chciał umierać. Desperacko ściskając zimne, kamienne twarze, wyczuł pęknięcie. Szarpnął je z całej siły.
Wyrwał odłamek skały z podłoża. Był ostry i zabójczy.

8
00:01:42,000 --> 00:01:52,000
Mężczyzna z latarnią poderwał się na nogi. W pięści ściskał broń.
Wziął głęboki oddech i wrzasnął w ciemność.

9
00:01:52,000 --> 00:02:08,000
Gdzieś tam, na ziemi rzeźbionej w kamienne twarze, bezimienni ludzie stanęli razem.
Nie posiadali niczego poza wolą przetrwania i latarniami oświetlającymi ich zmagania.
